# -*- mode: mandoku-view -*-
#+TITLE: 鄭開陽雜著
#+DATE: 2019-03-29 20:55:30.266884
#+PROPERTY: ID KR2k0082
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR2k0082_WYG_000-1a>¶
　　欽定四庫全書　　　　史部十一¶
¶
　　鄭開陽雜著　　　　　地理𩔖五(邊防之屬)¶
¶
　　提要¶
¶
　　(臣)等謹案鄭開陽雜著十一巻明鄭若曾撰¶
若曾字伯魯號開陽崑山人嘉靖初貢生是¶
書舊分籌海圖編江南經略四隩圖論等編¶
本各自為書¶
¶
　　國朝康熙中其五世孫起泓及子定逺又刪汰重¶
<pb:KR2k0082_WYG_000-1b>¶
編合為一帙定為萬里海防圖論二巻江防¶
圖考一巻日本圖纂一巻朝鮮圖説一巻安¶
南圖説一巻琉球圖説一巻海防一覽圖一¶
巻海運全圖一巻黄河圖議一巻蘇松浮糧¶
議一巻其海防一覽圖即萬里海防圖之初¶
藁以詳略互見故兩存之若曾尚有江南經¶
略一書獨缺不載未喻其故或裒緝者偶佚¶
歟若曾少師魏校又師湛若水王守仁與歸¶
<pb:KR2k0082_WYG_000-2a>¶
有光唐順之亦互相切磋數人中惟守仁順¶
之講經濟之學然守仁用之而效順之用之¶
而不甚效至若曾雖不大用而佐胡宗憲幕¶
平倭冦有功葢順之求之於空言若曾得之¶
於閲厯也此十書者江防海防形勢皆所目¶
擊曰本諸考皆諮訪考究得其實據非剽掇¶
史傳以成書與書生紙上之談固有殊焉乾¶
隆四十六年十一月恭校上¶
¶
<pb:KR2k0082_WYG_000-2b>¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
¶
¶
¶
