# -*- mode: mandoku-view -*-
#+TITLE: 鄭開陽雜著
#+DATE: 2019-03-29 20:55:30.331139
#+PROPERTY: ID KR2k0082
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 8
<pb:KR2k0082_WYG_008-1a>¶
　　欽定四庫全書¶
¶
　　鄭開陽雜著巻九¶
¶
　　明　鄭若曾　撰¶
¶
　　海運圖説¶
¶
¶
¶
¶
<pb:KR2k0082_WYG_008-1b>¶
<pb:KR2k0082_WYG_008-2a>¶
<pb:KR2k0082_WYG_008-2b>¶
<pb:KR2k0082_WYG_008-3a>¶
<pb:KR2k0082_WYG_008-3b>¶
<pb:KR2k0082_WYG_008-4a>¶
　　海運圖説¶
¶
　　間考元時海運故道南自福建梅花所起北自太¶
倉劉家河起迄於直沽南北不過五千里往返不¶
踰二十日不惟轉輸便㨗國家省經費之繁抑亦¶
貨物相通濱海居民咸獲其利而無鹽盗之害自¶
永樂以來會通河成海運遂廢運者皆由漕河所¶
以避開洋之險也海險莫甚於成山以東白蓬頭¶
等處危礁亂磯湍流伏沙不可勝紀然在熟識水¶
<pb:KR2k0082_WYG_008-4b>¶
洪者自可趨避今黄河漸徙而南或衝而北屢為¶
漕患愚意亟宜修復海運舊制召募沿海漁人竈¶
丁鹽徒畨客尋認海洪以開運道如廣東船能至¶
漳州漳州船能至寜波寜波船能至崇明崇明船¶
能至通泰海州自此以北皆有故蹟可循故老相¶
傳崇明至海州風順無需一日海州至登州六百¶
里轉過登萊環抱千餘里從利津至直沽亦六百¶
里而近按元史載至元三十年開海運新道自浙¶
<pb:KR2k0082_WYG_008-5a>¶
西至直沽不越旬日又濬山東膠萊新河直逹天¶
津以避迤東海道之險今未通者僅五里耳且漕¶
船大者四五百石海船大者可數千石漕運一年¶
每三石而致一海運一月不兩石而致一其便利¶
較然也所憂者風濤之叵測耳然聞南洋通畨海¶
舶専在琉球大食諸國來徃而邊海郡邑魚鹽貿¶
易公私跋涉無日無之未聞有覆溺之虞况東洋¶
有山可依有港可泊非若南洋西洋一望無際舟¶
<pb:KR2k0082_WYG_008-5b>¶
行遇風不可止也元自至元以迄天厯六十餘年¶
間海運不廢總其所失米數曾不能以十一葢彼¶
時嚮意海運召募兩浙富戸素習海濤之人而以¶
沙民朱清張瑄為之使且又禁網疎濶能與民間¶
同其利至國初遷都北平議行海運編定里甲遞¶
年輪差夾帶私鹽者没入之更寘以法且造船多¶
不如式督運多不得人故鄉民數逢其害咸以為¶
不便誠如元時故制詔募沿海巨室自備人船海¶
<pb:KR2k0082_WYG_008-6a>¶
運每運米萬石給與耗米行糧四千石許載私貨¶
囘鹽以酬其勞連年有功者量授以官人誰不樂¶
效用乎但當自僱畨客竈丁漁人鹽徒慣習海濤¶
者聽其所欲不可强定腹裏軍民不習水性之人¶
以敗乃事而又變通舟式兼漳船蜈蚣船(底尖靣濶兩旁¶
列楫數十其行如飛而無傾覆之患)制度而酌其中有風則帆無風¶
則楫打造有法處置得宜自無漂失之患設有不¶
虞即如河運亦間有遇風而損壊者豈能必其萬¶
<pb:KR2k0082_WYG_008-6b>¶
無一失哉惟是江西湖廣江東之粟仍由河運八¶
閩兩廣浙東西蘇松常悉從海運庶三吳田賦可¶
以漸減東南民力可以少甦南北貨通而物價不¶
至湧貴官民船便而漕河不至擠塞且軍卒休而¶
衛之行伍以實沙民饒而海之鹽盜以息水戰習¶
而南服濵海之彞不難制馭計之孰得孰失何去¶
何從必有能辨之者至於料淺占風之法定船望¶
星之規放洋泊舟之處詳見大學衍義補山東通¶
<pb:KR2k0082_WYG_008-7a>¶
誌海道經等書無煩復贅云¶
¶
¶
¶
¶
¶
¶
¶
<pb:KR2k0082_WYG_008-7b>¶
¶
¶
¶
¶
¶
¶
¶
¶
<pb:KR2k0082_WYG_008-8a>¶
　　海道附錄¶
¶
　　元時海道凡三變初巴延建議自平江劉家港入¶
海經通州海門縣黄連沙嘴萬里長灘開洋沿山¶
嶼抵淮安路鹽城縣歴海寜府東海縣又經宻州¶
膠州界放靈山洋投東北路多淺沙行月餘抵成¶
山計自上海至直沽楊邨馬頭凡一萬三千三百¶
五十里至元二十九年朱清等復陳便道自劉家¶
港開洋至撐脚沙轉沙嘴至三沙出揚子江開洋¶
<pb:KR2k0082_WYG_008-8b>¶
落潮東北行過扁担沙大洪又過萬里長灘至白¶
水緑水經黒水大洋轉成山西行過劉家島至芝¶
罘沙門二島放萊州大洋抵界河口至直沽比舊¶
差直至正十三年千戸殷明畧又開生道自劉家¶
港入海至崇明州三沙放洋向東行入黒水大洋¶
直取成山轉西至劉家島入沙門放萊州大洋至¶
直沽如風順繇浙西至京師不旬日尤便(元史食貨志元¶
都燕去江南極逺而食貨一切仰給自巴延建海議分江南糧為春夏二運於是嵗抵京師者多至¶
<pb:KR2k0082_WYG_008-9a>¶
三百餘萬石)國朝自劉家河開船出崇明平安沙小洪¶
放洋東北行經白棘沙緑苔沙入管家洪直北至¶
海門縣界吕四塲轉東過蓼角嘴是横上再北過¶
胡椒沙是大横多隂沙宜勤㸃水所謂長灘也望¶
白水洋東北行見官緑水一日見黒緑水正北行¶
兩日夜是黑水洋又兩日夜見北洋緑水又一日¶
夜正北望顯神山半日見成山如在黑水洋正北¶
帶東行量日朗不見成山黒水多必低了望見升¶
<pb:KR2k0082_WYG_008-9b>¶
羅嶼西有磯如筆架即復囘望北帶西行一日夜¶
見成山如在北洋緑水見延真島西北望山尖是¶
九峰山西南洋有北茶山白峰頭石礁横百餘里¶
激浪如雪即開帆望東北行半日見成山成山頭¶
絶險自放洋入黑水夾延真白峰頭轉成山所謂¶
萬里波濤也若約畧程次隨路趨避則自劉家河¶
起經崇明過蓼角嘴至大河營約程三百餘里中¶
有大安沙縣後沙各沙嘴淺灘宜避自大河營經¶
<pb:KR2k0082_WYG_008-10a>¶
胡椒沙黄沙洋酣沙奔茶塲吕家堡鬬龍江淮河¶
口至鶯遊山約程六百餘里中有黄沙洋一路隂¶
沙鬬龍江口險潮宜避自鶯遊山東北逺望瑯琊¶
山至齋堂島約四百餘里中有石桕瀾胡家瀾曲¶
伏桃花瀾宜避自齋堂島正東繇膠州靈山島東¶
北逺望勞山前投福島約二百餘里中有靈島鼓¶
樓圈唐島驢鳴嘴董家灣捉馬嘴宜避自福島東¶
避老君山望田横島約百五十里自田横島繇青¶
<pb:KR2k0082_WYG_008-10b>¶
黄島逺望槎山前投延真島約四百餘里中有劉¶
家嶺及島東三孤石宜避自延真島稍放洋轉杵¶
島嘴北過成山頭西北望威海山前投劉公島約¶
二百四十里中有黑石島餓狼鴟石成山頭殿東¶
頭宜避自劉公島西北避黄家嘴又西避靖子島¶
小杵島逺望芝罘島約二百餘里自芝罘島過龍¶
洞直西望長山島西投沙門島約一百八十餘里¶
中有龍洞嘴灣子口抹直口金礁嘴新河海口觀¶
<pb:KR2k0082_WYG_008-11a>¶
音嘴石長沙嘴石宜避自沙門島西南逺望三山¶
島約二百餘里中有大石瀾羊欄礁石宜避自三¶
山島過芙蓉島直西投大清河約四百里中有虎¶
頭崖東北碎石海倉口椿米閘石宜避自大清河¶
百六十里至大備河二百餘里至大沽河進直沽¶
遼運則沙門島開洋望北徑過砣磯山欽島没島¶
南半洋北半洋到鐵洋徃東收旅順口黄洋川西¶
南有礁黄洋川東收平島口外有五饅頭山進口¶
<pb:KR2k0082_WYG_008-11b>¶
内泊南邊一路老岸外有一孤山望成兒嶺盡頭¶
東望有三山正中入内有南北沙帶一條相連陡¶
岸深水可泊三山西有南山收進青泥窪西有松¶
樹島非有孤山東北望看鳯凰山便是和尚島烽¶
塾下占西有礁石西北有倉廟外有淺灘亂礁須¶
避三山北看青島一路山望海駝收黄島使島鐵¶
山徃西收羊頭窪雙島有半邊山艾子口看塔山¶
看連雲島東北看葢州一路山看鹽塲西看寳塔¶
<pb:KR2k0082_WYG_008-12a>¶
臺便是梁房口進入三义河牧牛莊馬頭泊(遼運以上¶
係新開海道非洪永時舊路)¶
¶
¶
¶
¶
¶
¶
<pb:KR2k0082_WYG_008-12b>¶
¶
¶
¶
¶
¶
¶
¶
¶
　　鄭開陽雜著巻九¶
¶
